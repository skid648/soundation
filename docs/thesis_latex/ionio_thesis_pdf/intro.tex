\section{Διαδίκτυο και ψηφιακά οπτικά μέσα}
Κατά την περίοδο συγγραφής της εργασίας αυτής το διαδίκτυο κατέχει ένα αρκετά σημαντικό μερίδιο στην πληροφόρηση, την απόκτηση γνώσης, την κοινωνικοποίηση, την επικοινωνία, την διασκέδαση, το εμπόριο και την διάθεση υπηρεσιών για την διευκόλυνση της καθημερινότητας. Οποιαδήποτε και αν είναι η χρήση του, τα ψηφιακά οπτικά μέσα είναι είτε ο δίαυλος μετάδοσης της πληροφορίας είτε η επαύξηση της εμπειρίας του χρήστη. Από τα μέσα κοινωνικής δικτύωσης μέχρι και τα μέσα ενημέρωσης η στατική και η κινούμενη εικόνα αποτελούν το μεγαλύτερο κομμάτι οπτικά, του περιεχομένου μιας σελίδας. Οι χρήστες βασίζονται σε αυτά για μια πιο ευχάριστη και εύπεπτη εμπειρία κατά την περιήγηση τους. Η αύξηση της ταχύτητας των συνδέσεων συμβάλει στην ακόμα μεγαλύτερη χρήση εικόνων και βίντεο σε σελίδες. Σε μια δομική ανάλυση παρατηρούμε ότι οι ιστοσελίδες περιέχουν κουμπιά, γραφιστικά, διαφημίσεις και άλλα στοιχεία βασισμένα κυρίως σε οπτικά μέσα.

Το ηλεκτρονικό εμπόριο και η ηλεκτρονική διακυβέρνηση αναπτύσσονται καθώς η κατασκευή διαδικτυακών εφαρμογών γίνετε ακόμα πιο εύκολη και ασφαλής. O χρήστης - καταναλωτής νοιώθει περισσότερη ασφάλεια όταν μπορεί να δει και να κατανοήσει τα προϊόντα πριν τα αγοράσει. Διάφορα οπτικά μέσα βοηθάνε στην περιήγηση του χρήστη και άλλα στην γενικότερη εικόνα της σελίδας. Οι εικόνες παράλληλα αποτελούν πηγή επισκεψιμότητας μέσω των νέων μηχανών αναζήτησής. Παρατηρούμε λοιπόν ότι υπάρχει μια άρρηκτη σχέση μεταξύ του παγκόσμιου ιστού και των ψηφιακών οπτικών μέσων.

\section{Χρήση του διαδικτύου με μειωμένη οπτική κατανόηση}

Έχοντας σαν ευρύτερο στόχο την διάθεση του παγκόσμιου ιστού σε όποιον το έχει ανάγκη θα πρέπει να εξεταστεί η προσβασιμότητά του από άτομα με ειδικές ικανότητες. Συγκεκριμένα για την διευκόλυνση της παρούσας εργασίας, εστιάζουμε σε άτομα με προβλήματα στην οπτική κατανόηση η και ολική τύφλωση. Δύο κατηγορίες παθήσεων που εμποδίζουν την χρήση του διαδικτύου και παρουσιάζουν τον κίνδυνο του ψηφιακού αποκλεισμού των παθόντων. Ώς άτομα με προβλήματα στην οπτική κατανόηση η και ολική τύφλωση θεωρούμε τα άτομα με διαταραχές στην οπτική λειτουργία, στην αντίληψη του φωτός, των χρωμάτων, την αίσθηση του σχήματος και του μεγέθους ενός οπτικού ερεθίσματος. Θα μπορούσαμε να κατηγοριοποιήσουμε εκτενέστερα αυτές τις παθήσεις με βάση την οξύτητα του προβλήματος στις τρεις παρακάτω κατηγορίες:

\begin{itemize}
\item \textbf{Ολική τύφλωση}, άτομα που αδυνατούν να ερμηνεύσουν οποιοδήποτε οπτικό ερέθισμα.
\item \textbf{Μειωμένη όραση}, άτομα που έχουν την ικανότητα να διαβάσουν ένα κείμενο η να αντιληφθούν μερικά το περιεχόμενο μια εικόνας με την βοήθεια λογισμικού
\item \textbf{Διαταραχές όρασης}, άτομα με ελαφριές οπτικές παθήσεις όπως αχρωματοψία, δυσχρωματοψία, διαταραχές του οπτικού πεδίου.
\end{itemize}

Σε κάθε κατηγορία παρουσιάζονται προβλήματα που απαιτούν εξατομικευμένες λύσεις προσεγγίζοντας όσο το δυνατό καλύτερα μια εναλλακτική αίσθηση για την αντικατάσταση η την ενίσχυση της όρασης. Η πιο συνηθισμένη είναι η ακοή και η αφή. Σελίδες που περιλαμβάνουν κείμενο και πληροφορία γραπτή μπορούν να αφηγηθούν από την συσκευή η να μεταφραστούν σε σύστημα \begin{otherlanguage*}{english}Braille\end{otherlanguage*} στο αντίστοιχο βοηθητικό \begin{otherlanguage*}{english}hardware.\end{otherlanguage*}


\section{Στόχος της εργασίας}

Παρατηρούμε ότι τα συστήματα υποβοήθησης της όρασης που υπάρχουν, με κυριότερα τις \begin{otherlanguage*}{english}Braille\end{otherlanguage*} συσκευές, έχουν μερικά μειονεκτήματα Το κόστος αγοράς τους είναι μεγάλο, το μέγεθος και η μεταφορά τους τα καθιστούν δύσχρηστα για φορητή χρήση και είναι σχεδιασμένα για την ερμηνεία κειμένου και όχι οπτικού περιεχομένου (εικόνες, βίντεο).

Σκοπός λοιπόν της παρούσας εργασίας είναι η ανάπτυξη ενός ανοιχτού λογισμικού και η δημιουργία μιας αντιστοίχησης των αισθήσεων της όρασης και της ακοής. Η συγκεκριμένη πρόταση μπορεί να λειτουργήσει σε όλες τις συσκευές που προσφέρουν μια μέθοδο διάδρασης στον χρήστη χωρίς κάποιο συνοδευτικό hardware. Όλα βασίζονται σε μια βιβλιοθήκη που τρέχει στον περιηγητή της συσκευής. Στόχος της βιβλιοθήκης αυτής είναι η δυνατότητα μετάδοσης επιπλέον πληροφορίας για ένα οπτικό μέσο με την βοήθεια μιας μελωδίας. Στο παρών στάδιο η βιβλιοθήκη προσφέρει την δυνατότητα να ενσωματώσει ο προγραμματιστής την μέθοδο μετάφρασης για περαιτέρω έρευνα και αναζήτηση του βέλτιστου αλγορίθμου. Ενός αλγόριθμου που θα προσφέρει μια ομαλή καμπύλη μάθησης αλλά και μια καθολική λύση ανεξάρτητα την κατηγορία οπτικής κατανόησης στην οποία εντάσσεται ο χρήστης.
	Παράλληλα με την βιβλιοθήκη παρουσιάζονται και μερικοί τρόποι χρήσης της, μερικές υλοποιήσεις δηλαδή αλγορίθμων μετάφρασης. Συγκεκριμένα χωρίζονται σε τρία διαφορετικά συστατικά του ήχου (κλειδί, tempo, μελωδία). Παράμετρος και στις τρεις περιπτώσεις είναι το χρώμα. Κατά την περιήγηση της εικόνας συλλέγεται ένα εικονοστοιχείο και κατ’ επέκταση το χρώμα του, που αποτελεί την είσοδο της μετάφρασης. Ο ήχος αλλάζει σε πραγματικό χρόνο ανάλογα με το χρώμα. Για την κατανοητή αντιστοίχηση του χρώματος με τον ήχο παρέχετε μια μέθοδος που κατηγοριοποιεί το δείγμα του χρώματος σε κάποιες διακριτές χρωματικές τιμές. Χωρίς αυτό, λόγω της πληθώρας χρωμάτων ο ήχος θα άλλαζε συνεχώς και καθιστούσε πιο δύσκολη την μετάφραση.
